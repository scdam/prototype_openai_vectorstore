{
  "rich_text_1744789910272466": "Inhoud\nIn deze cursus worden de volgende onderdelen besproken:\nhet onderscheid tussen verschillende soorten maagklachten\nde symptomen en mogelijke oorzaken van maagklachten\nde diagnostiek van maagklachten\nde rol van Helicobacter pylori bij maagklachten\nde rol van de apothekersassistent bij voorlichting en advisering bij maagklachten\nniet-medicamenteuze adviezen bij maagklachten\nde medicamenteuze behandeling van maagklachten\nzelfzorgmedicijnen\nmedicijnen op recept",
  "rich_text_1744790165703947": "Competenties\nJe gaat in deze cursus werken aan de volgende competenties:\nfarmaceutisch handelen\ncommunicatie\nprofessionaliteit",
  "rich_text_1744790210532630": "Studiebelasting\nVoor deze cursus geldt een studiebelasting van 2 SBU.",
  "rich_text_1744790974697551": "Maagklachten komen veel voor. Het gaat om klachten die te maken hebben met de slokdarm, de maag en/of het eerste deel van de dunne darm (duodenum). Meestal is er geen duidelijke oorzaak voor aan te wijzen. Dan noemen we het aspecifieke maagklachten. Maagklachten zijn vervelend maar gaan uiteindelijk meestal vanzelf over. Toch zal je regelmatig patiënten aan de balie helpen die iets tegen hun maagklachten willen hebben. Deze patiënten wil je uiteraard een goed advies kunnen geven.\nEen ander punt van aandacht is maagbescherming. De apotheek geeft advies over goed gebruik van maagbeschermende middelen en signaleert het ontbreken van maagbeschermende medicatie bij risicogeneesmiddelen zoals NSAID’s en salicylaten.\n\nOm aan al deze patiënten gericht advies en goede voorlichting te geven, heb je als apothekersassistent kennis nodig over de functie van de maag, de verschillende maagklachten die voorkomen, de leefregels bij maagklachten en over het medicijngebruik. Hierdoor kun je de noodzaak van maagbescherming goed overbrengen.",
  "rich_text_1744746811151524": "Hoe ziet de maag eruit?\nDe maag is een rekbaar orgaan. Als de maag leeg is, is hij helemaal plat. Als je net gegeten hebt, is de maag ongeveer 30 centimeter lang. Hij heeft dan de vorm van een omgekeerde peer; van boven breed en van onder smal. Een volle maag heeft een inhoud van ongeveer drie liter. De maag ligt boven in de buikholte, links van het midden en vlak onder het middenrif.",
  "rich_text_1744747220400056": "A. maagmond\nB. kringspier tussen maag en twaalfvingerige darm\nC. hoekige inkeping\nD. onderste deel maag\nE. middelste deel maag\nF. bovenste deel maag",
  "rich_text_1744747456742547": "Hoe werkt de maag?\nZodra we een hap nemen, begint de spijsvertering. Speekselklieren in de mondholte maken speeksel aan en er gaat onmiddellijk een signaal naar onze hersenen. De hersenen geven dit signaal door aan de maag, waardoor de productie van maagsap op gang komt. Voedsel dat we doorslikken, komt in de slokdarm. De sluitspier tussen slokdarm en maag zorgt voor eenrichtingsverkeer: deze moet verhinderen dat de maaginhoud terugstroomt in de slokdarm. Alleen als we moeten braken, kan voedsel de maag via de slokdarm verlaten. Dit kan door zogenoemde antiperistaltische bewegingen. Dit zijn de bewegingen die het maag-darmkanaal maakt om voedsel te verplaatsen, maar dan in tegengestelde richting.\nIn het bovenste gedeelte van de maag (fundus en corpus) wordt maagsap toegevoegd aan de voedselbrij. Vervolgens komt het voedsel in het onderste deel van de maag (antrum) terecht. Hier wordt het gekneed, fijngemalen en goed vermengd met het maagsap. Op deze manier wordt ons voedsel voorbereid op de vertering, die voor het grootste deel in de dunne darm plaatsvindt.\nOok bij de uitgang van de maag zit een sluitspier. Dit wordt de pylorus genoemd. Deze laat het voedsel beetje bij beetje door naar het eerste deel van de dunne darm: de twaalfvingerige darm (duodenum). Het voedsel is dan fijngemalen tot deeltjes ter grootte van ongeveer één millimeter. Behalve de gelijkmatige afvoer van voedsel naar de twaalfvingerige darm, zorgt deze sluitspier ook voor eenrichtingsverkeer.",
  "rich_text_1744748166835571": "Wat is de functie van maagsap?\nMaagsap speelt een belangrijke rol bij de spijsvertering. Iedere 24 uur produceren kliertjes in het bovenste deel van de maagwand ongeveer anderhalve liter maagsap. Dit gebeurt niet continu. De productie van maagsap komt vooral op gang als we eten proeven en kauwen, maar ook als we eten zien of ruiken.\nDe hoeveelheid en de samenstelling van het maagsap wordt automatisch aangepast aan het soort voedsel.",
  "rich_text_1744748278875828": "Maagsap bestaat uit een aantal verschillende stoffen. De belangrijkste bestanddelen zijn:\nZoutzuur\nDit is een erg sterk en agressief zuur. Het kan gemakkelijk een gat in een stuk papier branden. De dikke slijmvlieslaag aan de binnenkant van de maag, beschermt de maagwand tegen de inwerking van het zuur. Het zoutzuur in maagsap maakt voedsel toegankelijk voor de spijsverteringsenzymen, en het activeert deze enzymen. Daarnaast remt zoutzuur de groei van bacteriën, die we met ons voedsel binnenkrijgen. De meeste van deze bacteriën zijn niet bestand tegen het zure milieu in de maag. Darminfecties kunnen hierdoor worden voorkomen.\nSpijsverteringsenzymen\nSpijsverteringsenzymen in maagsap maken een begin met de vertering van voedsel. Het belangrijkste deel van de vertering vindt vervolgens plaats in de dunne darm.\nSlijm\nHet slijm vormt een extra laagje, dat de maagwand beschermt tegen de inwerking van het maagzuur.\nIntrinsieke factor\nDeze stof is noodzakelijk voor de opname van vitamine B12 uit het voedsel in de dunne darm.",
  "rich_text_1744748370380532": "Een veelvoorkomend misverstand is dat maagklachten veroorzaakt worden door een teveel aan maagzuur. Dit komt echter vrijwel nooit voor. Het hebben van weinig of geen maagzuur geeft meestal ook geen klachten.\nVeelvoorkomende klachten zijn klachten als gevolg van het omhoog stromen van maagzuur in de slokdarm. Deze klachten noemen we brandend maagzuur of reflux. De slokdarm heeft geen dikke, beschermende slijmvlieslaag zoals de maag. De wand van de slokdarm is daarom niet bestand tegen de inwerking van het agressieve maagzuur. Wanneer maagzuur regelmatig omhoog stroomt, kan de slokdarm geïrriteerd en zelfs ontstoken raken. Klachten ontstaan dus met name wanneer maagzuur komt op een plaats waar het niet hoort te komen, en niet door een teveel aan maagzuur. Ook kunnen klachten ontstaan door aantasting van de slijmlaag van de maag en daardoor beschadiging van de maagwand.",
  "rich_text_1744748500118738": "A. slokdarm\nB. maagsappen komen door verslapte slokdarmsluitspier omhoog\nC. maag\nD. maagsappen",
  "quiz_check_1744748579494283": {
    "title": "Door welke van onderstaande factoren kunnen maagklachten onder andere ontstaan? ",
    "type": "quiz_check",
    "options": [
      "A: door een tekort aan maagzuur",
      "B: door een teveel aan maagzuur",
      "C: door een beschadiging van de maagslijmlaag",
      "D: door het omhoog stromen van maagzuur in de slokdarm",
      "E: door een tekort aan intrinsic factor"
    ],
    "answer_id": [
      "2",
      "ece1b006-3c6e-48da-9cab-3864b5bc207d"
    ],
    "answer_text": [
      "C: door een beschadiging van de maagslijmlaag",
      "D: door het omhoog stromen van maagzuur in de slokdarm"
    ]
  },
  "rich_text_1744749401046863": "Bij maagklachten kan men dus last hebben van:\npijn in de bovenbuik\nbrandend maagzuur\noprispingen (opboeren, waarbij de maaginhoud tot in de keel kan komen)\nsoms met:\neen opgeblazen gevoel\nmisselijkheid\nbraken\ngauw een vol gevoel hebben na het eten",
  "rich_text_1744791893585013": "A. slokdarm\nB. onderste slokdarmsluitspier\nC. maag\nD. maagzuur\nE. twaalfvingerige darm\nF. maagsluitspier\nG. maagzuur beschadigt slokdarm",
  "rich_text_1744792913209070": "Printbare versie van de begrippen en definities",
  "rich_text_1744793036604688": "Wat zijn oorzaken van maagklachten?\nRoken, alcohol, koolzuurhoudende drank en voeding (bijvoorbeeld scherpe kruiden, citrusvruchten, ui, vet voedsel) zijn in verband gebracht met maagklachten. Onduidelijk is echter of het weglaten van deze factoren effect op de klachten heeft.",
  "rich_text_1744793131884122": "Andere factoren zijn:\nspanningen door angst, somberheid of stress\nverhoogde druk in de buik door overgewicht, hoesten of verstopping\nrefluxklachten\nbeschadiging maagwand\naanwezigheid van de Helicobacter pylori, een maagbacterie die een maagzweer kan veroorzaken\nhet gebruik van medicijnen, bijvoorbeeld antibiotica, antidepressiva, metformine, calciumantagonisten, nitraten, spironolacton, sommige DOAC’s en NSAID’s.",
  "rich_text_1744793268684268": "Hoe vaak komt het voor?\nMaagklachten komen frequent voor in de huisartsenpraktijk. Maagpijn is de diagnose bij 22 per 1000 patiënten per jaar, zuurbranden bij 7 per 1000 patiënten per jaar.\nBij patiënten met maagklachten die worden verwezen voor gastroscopie worden de volgende diagnoses gesteld:\nbij 60-70% wordt geen aanwijsbare oorzaak gevonden\n20 tot 25% heeft gastro-oesofageale refluxziekte of oesofagitis\n5% heeft een zweer; de afgelopen 25 jaar is er een afname van het voorkomen van maag- en duodenumzweren, onder andere door de ontdekking en de behandeling van de belangrijkste verwekker daarvan, de Helicobacter pylori.\nkanker van maag en slokdarm komt bij 2-3% van de verwezen patiënten voor",
  "rich_text_1744793621520914": "Beloop van maagklachten\nHet beloop van maagklachten is gunstig; na een jaar heeft ongeveer driekwart van de door de huisarts behandelde patiënten geen of slechts weinig klachten meer.",
  "rich_text_1744793767566890": "A. slokdarm\nB. maag\nC. twaalfvingerige darm\nD. zweer\nE. slijmvlies\nF. bindweefsel\nG. spier",
  "rich_text_1744793909112511": "Alarmsymptomen",
  "rich_text_1744794096468003": "Kinderen met pijn in de bovenbuik moet je altijd naar de huisarts verwijzen!",
  "quiz_check_1744794749098833": {
    "title": "In het verhaal van mevrouw Abbas staat een aantal redenen om haar naar de arts te sturen (alarmsymptomen). Welke van onderstaande alarmsymptomen zijn dit? ",
    "type": "quiz_check",
    "options": [
      "A: de patiënt heeft hevige pijn",
      "B: de klachten duren al drie dagen",
      "C: er is sprake van zuurbranden",
      "D: de patiënt heeft overgewicht",
      "E: de patiënt geeft over en valt af zonder dat dit de bedoeling is"
    ],
    "answer_id": [
      "0",
      "bd1da90d-e61a-4367-be78-32de43a1ba54"
    ],
    "answer_text": [
      "A: de patiënt heeft hevige pijn",
      "E: de patiënt geeft over en valt af zonder dat dit de bedoeling is"
    ]
  },
  "rich_text_1744794977120565": "Veel geneesmiddelen kunnen als bijwerking maagklachten veroorzaken. Dit geldt onder andere voor antibiotica, antidepressiva, metformine, calciumantagonisten, nitraten, spironolacton, sommige DOAC’s en NSAID’s.",
  "rich_text_1744795044658593": "NSAID’s\nAlle NSAID’s remmen het enzym COX-1 wat betrokken is bij de aanmaak van maagslijmvliesbeschermende prostaglandines. Prostaglandines zijn een groep van hormoonachtige lichaamseigen stoffen, die veel verschillende processen in het lichaam regelen. Alle NSAID’s remmen de prostaglandines die zorgen voor pijn, koorts en ontsteking (= gewenst effect). De meeste NSAID’s remmen echter ook de prostaglandines die de aanmaak van de beschermende slijmlaag in de maag bevorderen (= ongewenst effect = bijwerking). Omdat de beschermende laag minder wordt aangemaakt, neemt de kans op maagzweren toe. Dit effect is onafhankelijk van de toedieningsvorm.\nLet op!\nMaagklachten zijn iets anders dan maagcomplicaties!\nEen maagcomplicatie is een zweer, bloeding, gaatje, scheurtje of vernauwing in de maag of twaalfvingerige darm.\nAlle NSAID’s (zowel de ‘klassieke’ als de selectieve coxib’s) kunnen daarom naast maagklachten ook maagcomplicaties geven. NSAID’s zijn de meest voorkomende oorzaak van maagcomplicaties. Wel is er verschil in risico:\nklassieke NSAID’s: het risico op maagcomplicaties wordt 3-4 keer groter\nlaaggedoseerde salicylaten en COX-2-selectieve NSAID’s: het risico op maagcomplicaties wordt 2 keer groter\nBij NSAID-gebruik, zelfs bij starters, kunnen maagcomplicaties optreden zonder voorafgaande maagklachten.\nFactoren die het risico op een maagcomplicatie bij NSAID-gebruik verhogen zijn COX-1-selectiviteit, dosering, leeftijd, een maagzweer in de voorgeschiedenis, bepaalde comedicatie of bijkomende aandoeningen (comorbiditeit). We komen hier later in de cursus op terug.",
  "rich_text_1744795261641990": "Bisfosfonaten en kaliumchloride\nBisfosfonaten en kaliumchloride (vooral de tabletvorm) kunnen door directe inwerking op de maag- of slokdarmwand een zweer veroorzaken in de slokdarm, maag of twaalfvingerige darm.",
  "rich_text_1744795314535165": "Corticosteroïden\nDoordat corticosteroïden de wondgenezing vertragen, kan corticosteroïdgebruik het risico op complicaties (zoals bloeding) verhogen bij een door andere oorzaak reeds aangetaste maagwand. Bij patiënten met risicofactoren voor maagbeschadiging, zoals een zweer in de voorgeschiedenis of H. pylori-aanwezigheid, verhoogt langdurig gebruik van een systemisch corticosteroïd (&gt; 30 dagen) het risico op een maagbloeding licht. Dermaal of per inhalatie toegediende corticosteroïden verhogen het risico op een maagbloeding niet.\nOp de preventie van maagcomplicaties door geneesmiddelgebruik komen we verderop in de cursus terug.",
  "rich_text_1744795365574328": "Scoringsvraag 3",
  "quiz_radio_1744795598631313": {
    "title": "Welke van de onderstaande beweringen is waar?",
    "type": "quiz_radio",
    "options": [
      "A: bij het gebruik van COX-2-selectieve NSAID’s heeft men veel minder kans op maagklachten dan bij het gebruik van de ‘klassieke’ niet-selectieve NSAID’s",
      "B: zowel de ‘klassieke’ niet-selectieve NSAID’s als de COX-2-selectieve NSAID’s kunnen maagcomplicaties geven",
      "C: het risico op maagcomplicaties is voor alle NSAID’s even groot"
    ],
    "answer_id": [
      "1"
    ],
    "answer_text": [
      "B: zowel de ‘klassieke’ niet-selectieve NSAID’s als de COX-2-selectieve NSAID’s kunnen maagcomplicaties geven"
    ]
  },
  "rich_text_1744795878971765": "Ongeveer 20% van de mensen met maagklachten heeft in hun maag een bacterie, de Helicobacter pylori. Bij mensen met maagklachten uit mediterrane landen, het Midden-Oosten, Azië, Afrika, Midden- en Zuid-Amerika komt de bacterie veel vaker voor (bij drie van de vier mensen met maagklachten). Deze bacterie kan een ontsteking van het maagslijmvlies veroorzaken. Dit kan maagklachten geven en soms een zweer van de maag of van de twaalfvingerige darm.\nOm bij maagklachten de Helicobacter pylori bacterie aan te tonen is een test van de ontlasting of een ademtest nodig.\nOp de behandeling (eradicatie) van Helicobacter pylori komen we verderop in de cursus terug.",
  "rich_text_1744795989060062": "A. Helicobacter pylori beschadigt beschermende slijmlaag\nB. epitheelcellen\nC. slijmlaag\nD. de bacterie koloniseert het maagslijmvlies\nE. bindweefsel\nF. zuur passeert de beschadigde slijmlaag en veroorzaakt een zweer",
  "rich_text_1744796542289986": "De adviezen op een rij:\nStop met roken en beperk alcoholgebruik.\nZorg voor een goede stoelgang door genoeg te bewegen, genoeg te drinken en voedingsvezels.\nProbeer bij overgewicht af te vallen.\nKijk of slapen met een verhoogd hoofdeinde minder klachten geeft.\nBij maagklachten zijn voedingsadviezen belangrijk.\nNeem geen voedingsmiddelen die klachten geven.\nEet op regelmatige tijden.\nNeem de tijd om rustig te eten en goed te kauwen.\nEet niet vlak voor het slapengaan.",
  "rich_text_1744797568845559": "Maagklachten door NSAID-gebruik",
  "rich_text_1744797607460188": "Als een patiënt maagklachten krijgt tijdens NSAID-gebruik, dan is dat gebruik de meest waarschijnlijke oorzaak van de klachten en bepaalt dit in eerste instantie het beleid:\nZonder juiste indicatie voor een NSAID, dus als het NSAID niet echt nodig is, wordt het NSAID gestopt of vervangen (door bijvoorbeeld paracetamol).\nAls de klachten aanhouden na het stoppen van een NSAID, kan maagzuurremmende medicatie worden voorgeschreven.\nBij een juiste indicatie voor een NSAID:\nadviseer het NSAID met voedsel in te nemen\nbij maagklachten schrijft de arts een H2-antagonist* voor, eventueel daarna een PPI\nbij maagklachten én een indicatie voor preventie van maagcomplicaties schrijft de arts een PPI voor (we komen hier verderop in de cursus op terug)\nbij onvoldoende effect na 2 weken kan een hogere dosis PPI worden voorgeschreven; de arts kan ook verwijzing naar een specialist overwegen\nals de patiënt in het verleden een maagzweer heeft gehad, controleert de huisarts op de aanwezigheid van Helicobacter pylori.\nDe huisarts controleert op gebruik van andere medicijnen die maagklachten kunnen geven.",
  "rich_text_1744797712450531": "Eerste episode maagklachten (klachten &lt; 2-3 maanden)\nAls een patiënt maagklachten heeft zonder aanwijsbare oorzaak wordt, naast voorlichting en niet-medicamenteuze adviezen, de onderstaande medicamenteuze behandeling gevolgd:\nDe patiënt start met een antacidum, zoals algeldraat/magnesiumhydroxide: 4 dd 1 kauwtablet 200/400 mg of 4 dd 10–15 ml suspensie 40/20 mg/ml, 1 uur na elke maaltijd en voor het slapengaan.\nBij ernstige klachten: verdubbel de dosering van het antacidum, of gebruik iedere 2 uur aanvullende doses van de suspensie.\nTweede keus is sucralfaat (mucosaprotectivum) granulaat of suspensie: 4 dd 1 g, voor de maaltijden en voor het slapengaan.\nBij onvoldoende effect na 2 tot 4 weken wordt dit vervangen door een H2-antagonist:\nfamotidine 1 dd 40 mg of 2 dd 20 mg\ncimetidine 1 dd 800 mg of 2 dd 400 mg\nBij onvoldoende effect van de H2-antagonist na 2 tot 4 weken wordt deze vervangen door een PPI in standaarddosering.\nBelangrijk is dat er met de patiënt wordt besproken dat een PPI bij voorkeur kortdurend wordt gebruikt (in principe 4 weken), vanwege mogelijke bijwerkingen en omdat het lastiger is om na langdurig gebruik te stoppen. Je kunt hier in de apotheek ook aandacht aan schenken.\nBij onvoldoende effect kan de dosering PPI in uitzonderingsgevallen worden verhoogd tot 2 dd een dubbele standaarddosis.\nDe arts bespreekt in elke stap bij goed effect na 4 weken een stop- of afbouwmoment af (we komen hier later op terug).\nNadat bij afbouwen de laagste stap is bereikt, kan altijd ‘zo nodig’-gebruik worden overwogen. Antacida en H2-antagonisten hebben daarbij als voordeel boven PPI’s dat zij na inname sneller werken.",
  "rich_text_1744797749632183": "Aanhoudende of herhaaldelijk terugkerende klachten/gebruik zuurremmers &gt; 2-3 maanden\nAls een patiënt gedurende langere tijd maagklachten heeft en er geen alarmsymptomen zijn of NSAID’s worden gebruikt, kan de huisarts testen op de aanwezigheid van Helicobacter pylori. Bij een positieve uitslag wordt een eradicatiebehandeling gegeven (zie verderop in deze cursus). Bij een negatieve uitslag kan zuurremming worden gecontinueerd. Hierbij wordt kortdurend gebruik van middelen uit de laagst mogelijke stap van het stappenplan geadviseerd. Ook moet de arts afspraken maken met de patiënt over stop- en afbouwmomenten om chronisch PPI-gebruik te voorkomen.",
  "rich_text_1744801447057756": "Aanhoudende maagklachten\nBij aanhoudende maagklachten (géén refluxklachten zoals zuurbranden en opboeren) kan de arts een proefbehandeling met tricyclische antidepressiva geven. Tricyclische antidepressiva zouden een werking hebben in het normaliseren van de maagwerking en bij het beïnvloeden van de pijnbeleving. Geadviseerd wordt te starten met amitriptyline 10 mg of imipramine 25 mg per dag. Bij ouderen gaat de voorkeur uit naar nortriptyline 10 mg. De lage dosis kan op geleide van klachten en bijwerkingen worden verhoogd. Dit betreft off-label­gebruik waarmee terughoudend moet worden omgegaan.\nIn het laatste hoofdstuk behandelen we alle medicijnen bij maagklachten.",
  "quiz_radio_1744801687974708": {
    "title": "Hoelang moet een PPI worden gebruikt bij een aangetoonde oesofagitis?",
    "type": "quiz_radio",
    "options": [
      "A: 4 weken",
      "B: 6 weken",
      "C: 8 weken",
      "D: 12 weken"
    ],
    "answer_id": [
      "2"
    ],
    "answer_text": [
      "C: 8 weken"
    ]
  },
  "quiz_radio_1744801993470241": {
    "title": "Wat adviseer je hem?",
    "type": "quiz_radio",
    "options": [
      "A: een antacidum",
      "B: een H2-antagonist",
      "C: een protonpompremmer",
      "D: verwijzing naar de huisarts voor een Helicobacter pylori test"
    ],
    "answer_id": [
      "0"
    ],
    "answer_text": [
      "A: een antacidum"
    ]
  },
  "quiz_radio_1744802186157739": {
    "title": "Scoringsvraag 7",
    "type": "quiz_radio",
    "options": [
      "A: een antacidum",
      "B: een H2-antagonist",
      "C: een protonpompremmer",
      "D: zo mogelijk stoppen met het gebruik van een NSAID, in dit geval ibuprofen"
    ],
    "answer_id": [
      "0"
    ],
    "answer_text": [
      "A: een antacidum"
    ]
  },
  "rich_text_1744802318482777": "Zoals je al eerder in de cursus hebt kunnen lezen zijn NSAID’s, inclusief COX-2-selectieve NSAID’s en laaggedoseerde salicylaten (acetylsalicylzuur en carbasalaatcalcium, gebruikt als plaatjesremmer), de belangrijkste medicamenteuze oorzaak van maagcomplicaties.",
  "rich_text_1744802501973600": "Als het niet mogelijk is om het NSAID-gebruik te stoppen of een vervangend geneesmiddel (bijvoorbeeld paracetamol) te gebruiken, gelden onderstaande adviezen. Hierbij wordt onderscheid gemaakt tussen:\ngebruik van klassieke NSAID’s\ngebruik van laaggedoseerde salicylaten of COX-2-selectieve NSAID’s\ngebruik van andere risicomedicatie (vitamine K-antagonist, DOAC, heparine, clopidogrel, prasugrel, ticagrelor, systemisch corticosteroïd, SSRI, venlafaxine, duloxetine, trazodon, spironolacton, bisfosfonaat, kaliumchloride)\nAls maagbescherming wordt altijd een PPI gegeven:\nomeprazol capsule (eerste keus), esomeprazol of pantoprazol: 1 dd 20 mg ’s ochtends\nbij clopidogrelgebruik is pantoprazol eerste keus.",
  "rich_text_1744802533003266": "Maagbescherming bij gebruik van NSAID’s\nAdviseer een PPI in geval van:\nleeftijd ≥ 70 jaar\nzweer of maagcomplicaties in de voorgeschiedenis ongeacht de leeftijd\ntwee of meer van de volgende factoren:\nleeftijd 60 tot 70 jaar\nernstige invaliderende reumatoïde artritis, hartfalen of diabetes\nhoge dosering NSAID\ncomedicatie met een verhoogd risico op maagcomplicaties (vitamine K-antagonist, DOAC, heparine, clopidogrel, prasugrel, ticagrelor, laaggedoseerd salicylaat, systemisch werkend glucocorticoïd, SSRI, venlafaxine, duloxetine, trazodon of spironolacton)",
  "rich_text_1744802557192942": "Maagbescherming bij laaggedoseerde salicylaten of COX-2-selectieve NSAID’s\nAdviseer een PPI in geval van:\nleeftijd ≥ 80 jaar\nleeftijd ≥ 70 jaar èn comedicatie met een verhoogd risico op maagcomplicaties (vitamine K-antagonist, DOAC, heparine, clopidogrel, prasugrel, ticagrelor, laaggedoseerd salicylaat, systemisch werkend glucocorticoïd, SSRI, venlafaxine, duloxetine, trazodon of spironolacton)\nleeftijd ≥ 60 jaar en maagzweer of complicatie daarvan in de voorgeschiedenis",
  "quiz_check_1744803650237001": {
    "title": "Scoringsvraag 9",
    "type": "quiz_check",
    "options": [
      "A: leeftijd 65 jaar",
      "B: aandoening artrose",
      "C: gebruik simvastatine",
      "D: gebruik clopidogrel"
    ],
    "answer_id": [
      "1",
      "0"
    ],
    "answer_text": [
      "A: leeftijd 65 jaar",
      "B: aandoening artrose"
    ]
  },
  "quiz_radio_1744803865481385": {
    "title": "Scoringsvraag 10",
    "type": "quiz_radio",
    "options": [
      "A: omeprazol 1 dd 20 mg",
      "B: esomeprazol 1 dd 20 mg",
      "C: pantoprazol 1dd 20 mg",
      "D: cimetidine 2 dd 400 mg"
    ],
    "answer_id": [
      "1"
    ],
    "answer_text": [
      "B: esomeprazol 1 dd 20 mg"
    ]
  },
  "rich_text_1744804052743438": "Zelfzorgmedicatie\nDe volgende geneesmiddelgroepen bij maagklachten zijn zonder recept in de apotheek te krijgen:\nAntacida (zuurbinders), zoals onder andere:\nAntagel®\nGastilox®\nRennie®\nGaviscon®\nRegla pH®\nmagnesiumhydroxide tabletten\nProtonpompremmers (zuurremmers)\nomeprazol 20 mg (Losecosan®)\npantoprazol 20 mg (generiek)\nesomeprazol 20 mg (Nexium Control®)",
  "rich_text_1744805018151280": "# cimetidine heeft vooral bij hogere doseringen en/of bij ouderen meer kans op interacties.\nBron: (afgeleid uit) Farmacotherapeutisch Kompas\nWerking\nHistamine stimuleert de aanmaak van maagzuur. Door histamine-H2-receptoren in de maag te blokkeren, remmen H2-antagonisten de productie van maagzuur. De maagzuurproductie wordt voor ongeveer 70% geremd, dus niet volledig stilgelegd.\nToepassing\nH2-antagonisten worden toegepast bij maagklachten die langere tijd gedurende de dag of de nacht aanhouden of onvoldoende reageren op antacida.\nBijwerkingen\nDe bijwerkingen van H2-antagonisten die kunnen voorkomen, zijn soms (0,1 – 1%):\nbuikpijn\nmisselijkheid\nobstipatie\nZelden:\nvermoeidheid\nduizeligheid\nhoofdpijn\nMedicatiebewaking\nOmdat H2-antagonisten de maaginhoud minder zuur maken, komen geneesmiddelen die zuur nodig hebben voor de opname onvoldoende in het bloed terecht.\nDoor verhoging van de pH neemt bij langdurig gebruik de kans op infecties toe.\nH2-antagonisten verlagen de absorptie van:\ncefuroxim\nposaconazolsuspensie\nbepaalde tyrosinekinaseremmers (antikankermiddelen)\nulipristal als noodanticonceptie (Ellaone®)\nanti-hiv-middelen: atazanavir, ledipasvir, rilpivirine of velpatasvir\nDe combinatie moet worden vermeden.\nDe absorptie van ketoconazol en itraconazolcapsule neemt af; aangeraden wordt ketoconazol of itraconazolcapsule met een zure koolzuurhoudende frisdrank (zoals cola) in te nemen. Deze interactie is niet van toepassing voor de drank met itraconazol (Trisporal OS®) en de tabletten met posaconazol (Noxafil® tablet). Hiervoor is geen zure maaginhoud nodig.\nAdviezen en bijzonderheden\nDe werking van H2-antagonisten treedt binnen een half uur in, is na 2 uur maximaal en houdt 8–12 uur aan. Daarom zijn ze in principe in de zelfzorg eerste keus wanneer de patiënt de hele dag of ’s nachts last heeft van zuurbranden. In de zelfzorg wordt een H2-antagonist niet aangeraden bij zwangerschap en borstvoeding. Als er tijdens de zwangerschap of borstvoeding per se een H2-antagonist (op recept) nodig is, dan gaat de voorkeur uit naar famotidine, omdat hiermee de voldoende ervaring is opgedaan. Voor zover nu bekend is famotidine veilig.\nBij een eenmaal daagse dosering: innemen voor het slapengaan; bij een tweemaal daagse dosering: innemen bij het ontbijt en voor het slapengaan",
  "rich_text_1744805223704891": "Werking\nProtonpompremmers remmen een enzym (H+/K+ -ATP-ase, de ‘protonpomp’). Hierdoor wordt de uitscheiding van maagzuur met 80–95% geremd. Hiermee zijn protonpompremmers de sterkst werkzame geneesmiddelen tegen zuurklachten die we hebben.\nToepassing\nIn de zelfzorg zijn tot nu toe drie merken (omeprazol, esomeprazol en pantoprazol) geregistreerd voor maagklachten. Protonpompremmers worden op recept gebruikt als onderdeel van een kuur tegen de maagzweerbacterie en bij gastro-oesofageale reflux, refluxoesofagitis; zweer van de twaalfvingerige darm; maagzweer; ter voorkoming en behandeling van zweren als gevolg van NSAID-gebruik en bij het syndroom van Zollinger-Ellison.\nZollinger-Ellison is een zeldzame aandoening waarbij er sprake is van overproductie van gastrine, waardoor te veel maagzuur wordt aangemaakt. Vanwege de sterke werking, worden protonpompremmers veel gebruikt bij maag- en darmzweren.",
  "rich_text_1744805302337218": "A. protonpompremmer\nB. maag\nC. maagzuur\nD. twaalfvingerige darm\nE. maagsluitspier",
  "rich_text_1744805331964878": "Bijwerkingen\nDe meest voorkomende bijwerkingen van protonpompremmers zijn:\nmaag-darmklachten: misselijkheid, braken, diarree, obstipatie, buikpijn, en flatulentie (winderigheid)\nhoofdpijn\nMedicatiebewaking\nOmdat protonpompremmers de maaginhoud minder zuur maken, komen geneesmiddelen die zuur nodig hebben voor de opname onvoldoende in het bloed terecht.\nProtonpompremmers verlagen de absorptie van:\ncefuroxim\nposaconazolsuspensie\nbepaalde tyrosinekinaseremmers (antikankermiddelen)\nulipristal als noodanticonceptie (Ellaone®)\nDe combinatie moet worden vermeden.\nDe effectiviteit van de anti-hiv-middelen atazanavir, ledipasvir, rilpivirine of velpatasvir kan afnemen.\nDe absorptie van ketoconazol en itraconazolcapsule neemt af; aangeraden wordt ketoconazol of itraconazolcapsule met een zure koolzuurhoudende frisdrank (zoals cola) in te nemen. Deze interactie is niet van toepassing voor de drank met itraconazol (Trisporal OS®) en de tabletten met posaconazol (Noxafil® tablet). Hiervoor is geen zure maaginhoud nodig.\nProtonpompremmers versterken de werking en bijwerkingen van (hoge doses) methotrexaat. Rondom de methotrexaatkuur moet het gebruik van een protonpompremmer tijdelijk worden gestaakt.\nPantoprazol kent iets minder wisselwerkingen.",
  "quiz_check_1744805610356196": {
    "title": "Scoringsvraag 11",
    "type": "quiz_check",
    "options": [
      "A: hoofdpijn",
      "B: huiduitslag",
      "C: maag-darmklachten",
      "D: spierpijn"
    ],
    "answer_id": [
      "1",
      "0",
      "2"
    ],
    "answer_text": [
      "A: hoofdpijn",
      "B: huiduitslag",
      "C: maag-darmklachten"
    ]
  },
  "rich_text_1744806432084796": "Werking\nProkinetica gaan de werking van dopamine tegen. Domperidon (Motilium®) en metoclopramide (Primperan®) verhogen de druk van de slokdarmsfincter, verbeteren de beweeglijkheid van de maag en de twaalfvingerige darm en zorgen ervoor dat de maag sneller leeggemaakt wordt. Hierdoor neemt misselijkheid en de neiging om te braken af. Door de toegenomen beweeglijkheid en lediging van de maag, vermindert het opgeblazen gevoel.\nDopamine zorgt in een gebied in de hersenen (de chemoreceptortriggerzone) ervoor dat de neiging om te braken ontstaat. Omdat domperidon dit effect van dopamine tegengaat, neemt de neiging om te braken af, en daarmee het gevoel van misselijkheid.\nToepassing\nDomperidon en metoclopramide worden toegepast voor verlichting van symptomen van misselijkheid en braken. Vanwege ernstige bijwerkingen geldt voor beide middelen in de officiële registratieteksten het advies kort te doseren. De waarschuwing voor metoclopramide is het meest dwingend: ‘Metoclopramide maximaal 5 dagen gebruiken in verband met de kans op neurologische en andere bijwerkingen.’ Als er sprake is van maagklachten waarbij misselijkheid op de voorgrond staat, kan gedurende ≤ 1 week domperidon (maximaal 3 dd 10 mg) worden voorgeschreven om een moeilijke klachtenperiode te overbruggen.\nBijwerkingen\nDe meest voorkomende bijwerkingen die kunnen voorkomen bij het gebruik van domperidon zijn een droge mond (&gt;10%). Daarnaast kunnen in zeldzame gevallen cardiale bijwerkingen (hartritmestoornissen) voorkomen.\nBij metoclopramide komt slaperigheid vaak voor (&gt;10%). Ook komen bij metoclopramide veel (neurologische) stoornissen in houding en beweging voor, vooral bij jongeren onder de 20 jaar en bij ouderen.\nAdviezen en bijzonderheden\nDomperidon werkt 15–30 minuten na toediening. Het effect houdt 6-8 uur aan. Domperidon dient voor de maaltijd te worden ingenomen.\nMetoclopramide werkt binnen 15-20 minuten na toediening, en het effect houdt 4-6 uur aan.",
  "quiz_radio_1744807101502331": {
    "title": "Hoe vaak levert jouw apotheek een eradicatiekuur tegen Helicobacter pylori af?",
    "type": "quiz_radio",
    "options": [
      "1-2 x per jaar",
      "B: 3-5 x per jaar",
      "C: meer dan 5x per jaar"
    ],
    "answer_id": [
      "1"
    ],
    "answer_text": [
      "B: 3-5 x per jaar"
    ]
  }
}